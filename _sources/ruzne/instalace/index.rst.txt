=============================
Instalace potřebných knihoven
=============================

Jazyk Python lze provozovat na všech běžných desktopových platformách
(Linux, MS Windows, MacOS), i těch méně běžných. Existují i porty Pythonu
do malých jednoprocesorových počítačů `Micropython
<https://micropython.org/>`__, stejně tak ho lze využít k programování
např. vývojové desky `Micro:bit <https://microbit.org/>`__.

Je dobré si uvědomit, že Python jako takový, je vlastně pouze specifikace jazyka
-  předpis, jak se má daný zápis kódu interpretovat. Existuje řada intepretů
jazyka Python, naprogramových ovšem v jiných programovacích jazycích, jako jsou

* `CPython <http://python.org>`_ - základní interpret v jazyce C. Když se řekně
  "python", myslí se tím obvykle jazyk + tento výchozí interpreter.
* `IronPython <https://ironpython.net/>`_ - interpret jazyka z prostředí .NET
* `Jython <https://www.jython.org/>`_ - interpret jazyka Python naprogramovaný
  v jazyce Java
* `PyPy <https://www.pypy.org/>`_ - Python interpreter napsaný v Pythonu
* `PythonNet <https://github.com/pythonnet/pythonnet>`_ nebo `Stackless
  <https://github.com/stackless-dev/stackless/wiki>`_ Python (ty jsou více
  okrajové).

Každá implementace má nějaký důvod - např. pomocí Jython můžete zaintegrovat
kusy kódu do jinak javového prostředí. Můžete si "z jazyka Python" dosáhnout pro
potřebné knihovny do prostředí Java. PyPy se zase zdá být rychlejší, než výchozí
CPython. 

Bohužel ne všechny implementace dokáží držet krok s vývojem a tak jazyk Python a
jeho interpret CPython jsou momentálně ve verzi 3.7 (jaro 2020), Jython ustrnul
ve verzi 2.7 a nezdá se, že by se posouval.

Nedílnou součástí programování je využívání dostupných knihoven - a ty
jsou mezi různými jazyky (programovacími platformami) spíše
nepřenositelné. Na úrovni kódu nelze využívat funkce knihovny napsané
v jazyce Java v programu, který je implementován v jazyce C a
pod. (tedy ... jsou na to techniky, ale ty patří mezi hodně
pokročilé). Proto je potřeba používat takový interpert jazyka, který
je použitý s požadovanými knihovnami.

Proto se budeme držet referenční implementace CPython.

Verze jazyka Python
-------------------

V současné době se ještě stále nacházíme v přechodné fázi mezi verzí
jazyka 2 a 3. Naše kurzy již využívají Python verze 3, stejně tak
všechny námi doporučené knihovny a programy. Pokud vám ale někdo dá
"na výběr" nebo si nejste jisti, jakou verzi zvolit, je Python 3
jasnou volbou. Pokud přijdete k projektu, který využívá Pyhon 2
(poslední verze je 2.7), syntaxe je na 99% stejná, takže vše, co se
naučíte pro Python 3 bude použitelné i pro Python 2.

Je potřeba zdůraznit, že se Python 2 již dále `nevyvijí
<https://www.python.org/doc/sunset-python-2/>`__. Což znamená, že v
poslední době většina projektů přestává Python 2 podporovat.

Návody pro vybrané platformy
----------------------------

.. toctree::
        :maxdepth: 2

        linux
        windows
